{"id": "art-836", "label": "Art. 836", "title": "Art. 836: Evaluarea imobilului urmărit", "slug": "art-836", "content": "<p class=MsoNormal style='margin-top:4.0pt;margin-right:0in;margin-bottom:0in;\nmargin-left:0in'><b style='mso-bidi-font-weight:normal'><span style='color:\nblack'>Art. 836: Evaluarea imobilului urm&#259;rit </span></b></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(1)Executorul judec&#259;toresc va\nstabili de îndat&#259;, prin încheiere, valoarea de circula&#355;ie a\nimobilului, raportat&#259; la pre&#355;ul mediu de pia&#355;&#259; din\nlocalitatea respectiv&#259;, &#351;i o va comunica p&#259;r&#355;ilor.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(2)Totodat&#259;, executorul va cere\nbiroului de cadastru &#351;i publicitate imobiliar&#259; s&#259; îi comunice\ndrepturile reale &#351;i alte sarcini care greveaz&#259; imobilul urm&#259;rit,\nprecum &#351;i eventualele drepturi de preferin&#355;&#259; înscrise în folosul\naltor persoane. Titularii acestor drepturi vor fi în&#351;tiin&#355;a&#355;i\ndespre executare &#351;i vor fi cita&#355;i la termenele fixate pentru vânzarea\nimobilului.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(3)La cererea p&#259;r&#355;ilor\ninteresate sau în cazul în care nu poate proceda el însu&#351;i la evaluare,\nexecutorul judec&#259;toresc va numi un expert care s&#259; stabileasc&#259;\nvaloarea de circula&#355;ie a imobilului.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(4)Cererea de expertiz&#259; va fi\nf&#259;cut&#259; de p&#259;r&#355;i, în termen de 15 zile de la comunicarea\nîncheierii prev&#259;zute la alin. (1), sub sanc&#355;iunea dec&#259;derii.\nExpertiza poate fi cerut&#259; &#351;i de ter&#355;ul dobânditor, de\ncoproprietari în cazul prev&#259;zut la art. 823, precum &#351;i de creditorii\nintervenien&#355;i, în acela&#351;i termen.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(5)La cerere se vor al&#259;tura\ntoate înscrisurile care pot servi pentru evaluarea imobilului.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(6)Expertul va fi numit de\nc&#259;tre executor prin încheiere executorie, care va ar&#259;ta &#351;i\ntermenul de depunere a raportului de expertiz&#259;, dispozi&#355;iile art. 758\nalin. (6)-(9) aplicându-se în mod corespunz&#259;tor. Încheierea se comunic&#259;\np&#259;r&#355;ilor &#351;i expertului. Creditorul poate depune la dosar\nînscrisuri în vederea evalu&#259;rii imobilului, dac&#259; este cazul.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(7)O alt&#259; expertiz&#259; nu\neste admisibil&#259;, dar p&#259;r&#355;ile pot conveni o alt&#259; valoare.</span></p>\n<p class=MsoNormal style='margin-top:1.3pt;margin-right:0in;margin-bottom:0in;\nmargin-left:0in'><span style='color:black'>(8)Refuzul debitorului de a permite\naccesul expertului în imobil în vederea evalu&#259;rii nu împiedic&#259;\nevaluarea, urmând s&#259; se ia în considerare înscrisurile depuse la dosarul\nde executare, precum &#351;i orice alte date sau informa&#355;ii disponibile,\ninclusiv cele ob&#355;inute de executor pe baza demersurilor întreprinse în\ncondi&#355;iile art. 660.</span></p>"}